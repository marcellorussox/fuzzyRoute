Negli ultimi anni, i sistemi di navigazione basati su WebGIS sono diventati sempre più importanti nella vita quotidiana delle persone e, grazie a questi strumenti, è possibile pianificare itinerari che tengono conto di diversi fattori, tra cui traffico, distanza e tipologia di strada. Inoltre, sempre più spesso gli utenti richiedono informazioni in tempo reale sulla situazione del traffico e sugli eventuali ritardi. Il miglioramento delle tecnologie ha reso possibile la creazione di mappe interattive in cui gli utenti possono inserire diverse destinazioni e ricevere informazioni precise su tempi di percorrenza e distanze, tuttavia, l'affidabilità di queste stime è un fattore critico nella valutazione della qualità di un servizio di navigazione. Il seguente lavoro di tesi si concentra sullo sviluppo di un nuovo metodo per la definizione dell'affidabilità dei percorsi nei WebGIS, tenendo conto della loro variabilità nel tempo. In particolare, si è utilizzata la logica fuzzy per gestire l'incertezza dei dati e gli indici di dispersione per misurare la variazione della situazione del traffico in diverse ore del giorno e nei diversi giorni della settimana. Il metodo proposto ha studiato un campione di percorsi reali, rilevati dalle API di Google Maps Platform.